XVIII ADDENDA ET CORRIGENDA.

liceat et opportunus dicendi sit locus, paulo copiosius loqui, propter
Porphyrionis auctoritatem meum est. Hanc auctoritatem, in priore loco quam
deducere indagando et conparando ipsa re incerta inpellebamur, nunc simili
discrimine rerum aut defendere ct fortiter tueri coacti sumus, aut, ubi neces-
sarium putabimus, si non subuertere, certe tamquam minoris pretii reicere
et ad certum quoddam iudicium reuocare.

Scholion Porph. in uetustioribus libris ita se habet: mihi cumque s.
r. u.**) Cumque pro quandocumque positum est, ut sit: O dulce lenimen
mihi quandocumque te rite inuocanti (recc. codd. et edd. uocanti, uocem
Horatii, habent).

Notandum est, in scholio salue verbum ab omnibus libris omitti, ita
ut datiuus nn‘ln' non ad salue sed ad dulce lenimen pertinere putandus sit3
potest autem error esse a principe codice in seriores libros propagatus.

Grauissimam autem huius loci uocem, quae tantopere tot uiros doctos
uexauit, omnes merito putant cumque, cuius in aeuo aureo usus ideo magna
quaestio est, quod ad unum omnes et Horatii et Porphyrionis codices, qui
hanc Carminum partem continent, raro consensu eam tuentur. Quaeritur
ergo, num cumque particula absolute adhibita, ita ut neque tmesis adesset
neque uerbum sequeretur, Horatii aetate pro quandoque siue quandocumque
in usu fuerit. Quod alii (conf. Hand. Tursell. II, 174) negarunt, alii et
Porphyrionis et Horatii auctoritatem seruare conati sunt maiore studio et
pertinacia ducti quam testimoniis muniti et rectis nixi rationibus. Inter
hos praecipue nominandus est Gasp. Orellz'us illum usum quinque locis
Lucretii II, 21. 143. V, 343. 567 et VI, 85 conprobare laborans, qui
haud magis veritatis aut similitudinis speciem gerere videntur atque locus ex
Cod. Theodos. XII, 6, 32 a Cuningham. in Animaduerss. p. 4:20 adlatus:
Aurum siue arqenlmn cumque a possessore confertur etc.‚ quo Huqo
Iur. Anteiur. Π, 884 ex Cod. Justinian. omni iure ueram lectionem quod-
cumque reduxit. Illi ne hac fallaci probabilitate fallerentur, lubricam
coniecturarum viam ingrcssi sunt. Unus eorum Goeltle'nqe'us proposuit:
Quale lenimen mihi cumque, tmesi creata usum loquendi seruaturus3 plures
in particula cumque uitium latere opinantes uaria temptauerunt. Equidem
aliquando Berolini morans excogitaueram hanc medelam:

o laborum
Dulce lenimen mele‘cumque salue
Rite uocanti,
quo laboribus adiungeretur uc] opponeretur gratius testudinis officium

**) Exigua res neque tamen in loco uexato contempnenda est lemma ex M a Halmio
ita exscriptum: milei rite salae cumque uocanti. Q p. XV de hoc tacet.

 

